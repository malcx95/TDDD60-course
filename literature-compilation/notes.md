# Kapitel 3 - Konceptfasens idéer och värderingar

Det är viktigt att arbeta divergent och generera många idéer för jämförelse
och värdering innan konceptval görs.

## Konceptfasens idéer

__Designkoncept__: kommunikationsverktyg som uttrycker 
kärnan i en produkt eller tjänst utan teknisk jargong.

Konceptet måste vara enkelt, positivt och annorlunda, för att folk ska förstå vad det
är, se det som något positivt samt se det som något unikt, för att konceptet ska
föra designprocessen framåt.

Konceptet beskriver

- Vad
- Varför
- Övergripande hur

Konceptet kan också beskriva

- Idé
    - Vad är produkten eller tjänsten för nåt? Vad är namnet?
- Vem
    - Målgrupp, vem påverkas
- Vad
    - Huvudfunktion, viktigaste innehåll
- När och var
    - Sociala sammanhang, fysiska miljöer
- Hur
    - Principer, kvaliteter
- Konsekvenser
    - Hur påverkas folk?

Som designer och skapare har man ansvar över vilka handlingsmöjligheter som erbjuds
och vad konsekvernserna blir.

### Designperspektiv

Designperspektivet definierar vilken karaktär produkt- eller tjänstekonceptet är tänkt
att ha, och hur den ter sig för användarna och intressenterna.

- Verktygsperspektivet
    - Lyfter fram praktiska aspekter av interaktionen
- Medieperspektivet
    - Designobjektet ses som medium för kommunikation. Lyfter fram att det 
    finns producenter och konsumenter av innehåll.
- Aktörsperspektivet
    - Datorn ses som en aktör, som får kommandon av människan som förhoppningsvis utförs.
- Systemperspektivet
    - Människan och datorer ses som komponenter i ett funktionellt system.
- Maskinperspektivet
    - Människan ses som operatör över en maskin, alltså datorn.

Designperspektiven hjälper designern att lyfta frågan om vilka övergripande egenskaper
som ska tas fram.

### Position

Huruvida den tänkta produkten/tjänsten ska anta en dominerande
position i användarens uppmärksamhet, om den ska användas flyktigt
eller vara gömd i bakgrunden är en annan sak att tänka på när
det gäller övergripande konceptdesign.

- Dominerande position
    - Ges vanligen till avancerade applikationer med mycket funktionalitet.
- Flyktig position
    - Applikationer som gör en eller ett fåtal saker. Tas fram när de behövs för ett syfte och läggs ner annars.
- Bakgrund
    - Användaren interagerar inte med applikationen, som arbetar tyst.

### Genrer, konkurrenter och förebilder

Som konkurrensanalys eller för inspirationens skull kan man göra en genreanalys,
som i stort sett analyserar vad konkurrenter/förebilder gör:

1. Avgränsa analysen
2. Kartlägg beståndsdelar
3. Identifiera syften
4. Beskriv utformningen
5. Precisera likheter och skillnader
6. Skriv profiler
7. Dra slutsatser

Man behöver inte enbart lära sig om konkurrenter inom samma bransch,
man kan även lära sig från företag inom helt andra områden.

### Att sätta slumpen i system

Några grundläggande kreativitetstekniker för att konstruera "tänk-om"-scenarier:

- Brainstorming
    - Producera många idéer på kort tid. 
    - Idéer kritiseras inte och galna idéer uppmuntras.
    - Idéerna värderas efteråt.
- Metod 635
    - Sex deltagare skriver ner tre idéer.
    - Papprena med idéer skiftas mellan personerna, varpå tre nya idéer skrivs ner.
    - Detta görs till personerna får tillbaka de papper de började med.
    - Ger möjlighet att förädla goda idéer och minskar risken till 
    att ett fåtal personer tar över.
- Funktionsdriven divergens
    - Som metod 635 fast med funktionsanalys.
    - Idéerna man skriver ner svarar på frågan "Vad ska användaren kunna göra?".
    - Funktionerna i formuläret analyseras efter nödvändighet ur användarens perspektiv.
    - Tankeexperiment formas till slut om hur det skulle se ut om någon av funktionerna
    var huvudfunktion.
- Kvalitetsdriven divergens 
    - Som funktionsdriven divergens, med fokus på vilka kvaliteter en produkt/tjänst ska ha.
- Metafordriven divergens 
    - Konceptdriven konvergens med fokus på vad en produkt eller tjänst kan liknas till.

Dessa metoder kan hjälpa med att ta sig ur situationer där kreativiteten stannat, och
man behöver lite slumpmässig input för att ta sig vidare.

### Radikala koncept

De radikala koncepten man kommer på bör inte direkt avfärdas, utan lekas med och
se var de skulle kunna passa.

## Konceptfasens värderingar

När koncept har valts måste de jämföras och balanseras, för att få en referenspunkt som
styr utvecklingen i en bra rikting. Värderingsmatriser är ett verktyg för detta.

En metod för konstruktion av värderingsmatriser (Otto och Woods):

1. Få konsensus om vilka kriterier som ska användas för bedömning av koncept.
2. Få konsensus om alternativ som ska ingå.
3. Värdera alternativen. 
    - Markera det som vid första anblick verkar mest lovande med 0.
    - Markera resten med + ifall bättre än dessa, - om sämre, 0 om likvärdigt.
4. Sammanställ resultaten.
5. Fundera om det går att förbättra de som fick minus.
6. Besluta om vilka koncept som ska arbetas med.

När designgruppen har identifierat en eller flera tydliga användningsfall kan storyboards
eller skrivna scenarion tas fram.

# Kapitel 4 - Bearbetningsfasen

I bearbetningsfasen tas funktioner och innehåll fram baserat på koncepten genererade
under konceptfasen. I slutet ska designen göras till en första prototyp.

## Bearbetningsfasens avsikter 

Ett uppgiftsflöde kan tas fram för att bryta ner scenarierna framtagna under konceptfasen,
och beskriva användningen i större detalj. 

En första kravspecifikation innebär i detta skede ofta att designgruppen bestämmer vad
användare ska kunna göra i systemet och vilka data det ska innehålla.

Designgruppen kan nu efter konceptfasen måla upp en tydligare bild av hur tjänsten ska
upplevas, genom att t ex rita upp ett målträd med nyckelord, och ett ordmoln med förklarande 
ord kring nyckelorden.

## Bearbetningsfasens idéer

Om en webbsajt eller hierarkiskt ordnad applikation utvecklas kan en webbkarta göras.
En sådan karta består av noder och bågar som representerar sidor och länkar, samtidigt
som storlek eller mättnad på noderna kan användas för att kommunicera vikt. Detta kan
ge insikt i hur enkelt eller effektivt en applikation kan bli, genom att analysera
strukturen hos kartan.

Om designgruppen vet vilka funktioner, vilket innehåll och vilken struktur applikationen
ska ha är det naturligt att börja med gränssnittet. Dessa kan skissas exempelvis genom att
illustrera de scenarion eller uppgiftsdiagram gruppen tagit fram, eller kombinera
skärmbildsritningar med webbkartor för att skapa ett gränssnittsflöde.

### Mekanismer och strukturer i gränssnitt

Olika mekanismer för hur användare och datorer ska göra saker:

- _Interaktionsmekanismer_ handlar om vad som kan göras med ett objekt.
- _Kommunikationsmekanismer_ används för att säga något i dialoger mellan aktörer.
- _Innehållsstrukturer och innehållsformer_ handlar om hur data och innehåll ordnas och
struktureras.

### Gränssnittskomponenter

Komponenterna är ofta ganska liknande på de flesta plattformarna, men det är ändå
viktigt att läsa in sig på riktlinjerna för den plattformen man utvecklar för.
Ska man utveckla för flera plattformar är det bäst att börja med designen för de
små skärmarna, och designa för de större skärmarna sist.

De viktigaste komponenterna:

- Knappar, radioknappar eller kryssrutor för enkla val
- Navigationsmenyer som rullgardinsmenyer
- Paletter och verktygsfält
- Poppuppmenyer, t ex kontextmenyer och komboboxar
- Dragreglage
- Stora menyer och språngbrädor, vanliga i surfplattor
- Karuseller
- Flikar för navigation
- Formulär med textfält
- Dialogrutor
- Drag och släpp

### Principer för gränssnittsdesign

- Handlingsinviter
    - Designa så att programmet blir självinstruerande och naturligt för användaren
    - Exempel: dörrhandtag när dörr ska dras, platta när dörren ska tryckas
- Mentala modeller
    - Få designen att passa in i användarnas sätt att resonera.
- Metaforer
    - T ex datormiljö med skrivbord med mappar och dokument.
    - Består av källdomän (välbekant, fysiskt kontor), och måldomän (obekant med 
    metaforiska motsvarigheter till källdomänen).
- Handlingscykeln
    - Förenklad bild om hur människor gör saker
    - Viktiga delar är avståndet en aktör måste överbrygga för att utföra 
    och sedan utvärdera handlingar.
    - Leder till principerna: se till att saker syns, sätt upp lämplig konceptuell modell,
    god mappning mellan stimulus och respons, ge bra återkoppling.
- Återkoppling
    - Tydlighet om de konsekvenser som handlingar har.
- Feed-forward
    - Ge information om vart användaren kan gå härnäst.
- Uppmärksamhet
    - Multimodal design kan förbättra uppmärksamheten, t ex genom att förstärka vissa
    signaler med ljud eller haptiskt.
- Nätverkskompatibilitet
    - Hur nära saker ska placeras till varandra, t ex fysiskt avstånd eller gemensam färgkodning.
    - För att användaren ska hålla uppmärksamheten på rätt sak.
- Arbetsminnet
    - Arbetsminnet lagrar tillfälligt den information som bearbetas.
    - Avlasta arbetsminnet genom att t ex använda gränssnitt som kontinuerligt visar
    relevant information, och lägga hjälpinstruktioner direkt på gränssnittet.
- Fitts lag
    - Tiden det tar att pricka en målyta är beroende av avståndet till målytan och
    storleken på målytan.
    - Knappar måste ha rimlig storlek.
    - Kontextmeyer kortar avstånd.
- Hick-Hymans lag
    - Den tid det tar att göra ett val beror på antalet valmöjligheter.
    - Tar längre tid bland oväntade/ovanliga val.
    - Designers bör ta bort onödiga valmöjligheter.
    - Dela upp valen i kategorier, om möjligt.

### Pappersprototyper

När designgruppen skissat skärmbildsritningar, webbkartor och flöden är det dags
att skapa pappersprototyper. Består av papper, kartong och statiska skärmkomponenter.

Det som huvudsakligen testas är flödet, begripligheten och det övergripande konceptet.

Dessa är bra då de inte begränsas av existerande hård-/mjukvara och intressenter
kan enkelt vara med att modifiera dem tillsammans med designgruppen.

## Bearbetningsfasens värderingar

Det är i testerna av pappersprototyperna som resultaten av bearbetningsfasen värderas.
Nedan följer en beskrivning av hur tester med pappersprototyper görs.

### Deltagare

Bör vara representativa för målgruppen. I sista hand kollegor, släkt och vänner.

### Förberedelser

Fyra roller behövs:

- En värd som tar emot testanvändaren genom att t ex ge en introduktion eller 
förtest-enkäter.
- En facilitator som ger instruktioner och t ex ber användaren tänka högt.
- En som "spelar" datorn, som simulerar datorns respons på indata.
- Observatörer som tar anteckningar på index-kort.

Kan vara bra att rotera rollerna om många deltagare ska testa i följd. Samtycke
från deltagarna är viktigt. Man kan också samla in information om användaren innan
testet.

### Under testet

I början av testet kan designgruppen ta reda på initiala intryck genom att fråga
användaren om vad den tror att det är för produkt, och beskriva vad alla synliga
komponenter i gränssnittet gör. Om detta inte matchar vad som är tänkt, finns
designbrister.

Testdeltagaren ska testa att utföra uppgifter nedskrivna på papper utan några
instruktioner. Ingen ska berätta hur saker görs, om inte användaren är helt fast.
Nästkommande skärmar ska inte vara synliga.

Det som ska observeras är främst vilka vägar som tas och situationer då det blir
svårt eller obegripligt för användaren.

### Efter testet

Efter testet ställs utvärderande frågor till användaren.
Anteckningarna samlas på index-kort för enklare analys.

### Granskning

Ett alternativ till testning är granskning, då man istället samlar granskare
för utvärdering av prototypen utifrån.

# Kapitel 5 - Detaljeringsfasen, överlämning och avslutning

Resultaten av bearbetningsfasens design, tillsammans med en kompletterande datainsamling,
omsätts i mer specifika kvantitativt mätbara användar- och verksamhetskrav.

## Detaljeringsfasens insikter

Den kompletterande datainsamlingen handlar om att specificera de abstrakta
kvalitativa kraven från bearbetningsfasen, genom att ta reda på måttsatta
och kvantitativa krav om mängd, frekvens och längd.

## Detaljeringsfasens avsikter

Efter data är kompletterat ska mätbara användar- och verksamhetskrav definieras,
t ex "90% av kunderna ska vara nöjda med väntetiden".

## Detaljeringsfasens idéer

I designprocessens sena skede handlar idéarbetet primärt om utseende och känsla.

### Utseende på gränssnittet

Tidigare har de visuella aspekterna varit skissartade, nu är det dock dags att
besluta om vad produkten ska likna. Det finns många saker att tänka på, exempelvis
att ordna saker visuellt i grupperingar, ta bort saker som inte behövs, placera
viktiga saker högt upp eller centralts samt tydlig segmentering av skärmbilden.

### Känsla i interaktionen

Känslan av produkten kan karaktäriseras med föjlande sju interaktivitetsattribut:

- Samtidighet
    - Samtidig
    - Sekventiell
- Kontinuitet
    - Diskret
    - Kontinuerlig
- Förutsägbarhet
    - Förutsägbar
    - Oförutsägbar
- Rörelse
    - Små rörelser
    - Stora rörelser
- Hastighet
    - Långsam
    - Snabb
- Exakthet
    - Exakt
    - Ungefärlig
- Responsivitet
    - Fördröjd respons
    - Omedelbar respons

Kan vara bra att skissa med olika alternativ för dessa.

### Datorprototyper

Dessa gör det möjligt att testa designens utseende och känsla. Man bör göra
en så bra prototyp som tidsbudgeten tillåter, dock inte mer än nödvändigt
för att kommunicera, specificera och testa designen.

En evolutionär prototyp är en som byggd i samma programmeringsmiljö som 
slutprodukten. Detta tar dock oftas mycket längre tid att tillverka än
en som ska kasseras. Presentationsprogram eller dedikerade prototypsprogram 
kan användas för prototyper som kasseras.

Designspecifikationer kan skrivas med följande disposition:

- Sammanfattning
- Personor och kritiska krav
- Översikt över produkten eller tjänsten
- Interaktionsramverk
- Scenarion
- Skärmbilder och funktioner
- Visuellt formspråk

En designspecifikation är föreskrivande snarare än föreslående.

## Detaljeringsfasens värderingar

I en avslutande användbarhetstestning tar designgruppen reda på om produkten
förbättrats jämfört med tidigare. Dessa tester kan likna de som gjordes under
bearbetningsfasen. Även så kallade reaktionskort kan användas, där testanvändaren
väljer kort ur en kortlek med egenskaper som beskriver vad de tyckte om systemet.

När designgruppen har en fullt fungerande evolutionär prototyp eller beta-version
kan fälttest göras.

## Överlämning

När designen är godkänd av intressenterna överlämnas det för implementation. Designers
kan dock fortfarande behövas, för att lösa små grännsittsfrågor eller producera
komponenter och media.

## Uppföljning och reflektion

Designprocessen kan utvärdera enligt följande reflektionsmodell:

- Beskrivning
- Tankar och känslor
- Utvärdering
- Analys
- Generella slutsatser
- Specifika slutsatser


